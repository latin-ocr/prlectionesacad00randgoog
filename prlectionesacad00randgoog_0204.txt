194 altmannno munacius.

tiarum magis aequabilem tenorem, neque quiequam
hiulcum aut asperum. Denique, quod maximum
est, ex tam multiplici verborum inter se colloca·
tione animum auditoris habent attentiorem et magis
suspensum, et variam singulis vocibus vim ex mero
loco adsignant: delectamur autem cum loquentem
praevenire non possumus, facile tamen omnia inter
loquendum assequimur. Sensit hoc Demosthenes,
qui in summa simplicitate verborum structuram
habet artis plenam. Sensere Attici qui huic rei ad
nauseam fere studuerunt. Sensit Miltonus noster,
qui veterum Syntaxin quatenus io recentiori lingua
fieri potuit aemulatus est. Quod in hoc ex Nomi-
num Casibus aliqnatenus pendet, multo etiam magis
ex Verbis, quorum Numeri, Modi, Personae, Tem-
pora tot a primaria sorma declinationes patiuntur,
quas tamen omnes periti primo statim intuitu ad
Thema suum norunt referre. Felix certe artificium
-cujus ope illa auxiliarium quae vocant Verborum
turba, quibus recentiores linguae obruuntur, pmrsus
exulat, quae cum Orationis partes conjungunt eas
tamen nimis diducunt, et Poetam prm caeteris prae-
pediunt. latinam autem linguam etiam ex hac
parte praecurrit Graeca. Propria illorum est Vox
Media, neque illa usus aut venustatis expers. Est
enim ubi Actio reciproce in ipsum Agentem transit;
eleganter etiam nonnunquam novum gignit sensum

reciprocus ejusdem Verbi usus, φυλάττομαι, caveo,

ab Activo φυλάττω, Custodio. Etenim in Voce
Media significat, me ipsum Custodire. Gfflcorum
etiam est Paulopost-futurum, quod nonnunquam

suum locum non infeliciter habere potest. Majori
longe in pretio habenda sunt Indefinita Graecorum
tempora, quae a Perfectis certe vera et Philosophiae

 

